Het begin van het onderzoek was niet eenvoudig aangezien er niet veel over het onderwerp is geschreven.
Ik ben dan ook begonnen met het grondig analyseren van het probleem, zodanig dat ik het probleem kon opdelen
in verschillende onderdelen die ik dan elk afzonderlijk kon oplossen. Er werd mij dus gevraagd om zowel een 
installer als een updater te maken voor het framework. De eerste logische opdeling die ik dan ook heb gemaakt
is het opdelen van de installer en de updater. Deze zijn twee verschillende onderdelen en moeten dus ook elk
op een andere manier worden aangepakt.
Over de installer was er niet veel informatie te vinden. Na even te zoeken heb ik verschillende manieren 
gevonden waarmee het mogelijk is om een installer te maken. De verschillende manieren die ik heb gevonden zijn:
WiX en NSIS. Bij WiX moet men een XML bestand maken waarmee men dan de commando's kan uitvoeren. Bij NSIS
gaat men een script maken die gebruikt gaat worden om vervolgens de executable te maken.